<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta http-equiv="Content-Type" content="text/html; charset=utf-8" />
<meta name="viewport" content="width=device-width, initial-scale=1.0" />
<title>Toestemmingsdocumenten</title>

</head>

<body>


            

<p>Hoe kunnen we de symptomen van de ziekte van Parkinson samen beter onder controle krijgen? <br /><br />Met uw hulp willen we onderzoeken waarom niet alle mensen met de ziekte van Parkinson dezelfde symptomen hebben en waarom symptomen en bijwerkingen na verloop van tijd kunnen veranderen.  Sage Bionetworks (een non-profitorganisatie) ziet in mobiele apps nieuwe mogelijkheden om de gezondheid van mensen met Parkinson in de gaten te houden.  De inzichten die met dit onderzoek worden verkregen, kunnen een aanzet geven voor nieuwe manieren om met deze verschillende symptomen om te gaan.<br/><br/>mPower is een unieke iPhone-toepassing waarmee de symptomen van Parkinson worden geregistreerd en gevolgd. Deze informatie wordt verzameld aan de hand van vragenlijsten &eacute;n aan de hand van activiteiten waarbij door middel van sensoren op de telefoon gegevens over onder andere behendigheid, evenwicht en manier van lopen worden geregistreerd. Wij willen een beter inzicht krijgen in de verschillende varianten van Parkinson en manieren ontwikkelen om de bestaande hulpmiddelen bij de behandeling van Parkinson beter te beschrijven, te beheren en te gebruiken. Daarnaast willen we onderzoeken hoe mobiele apparaten en sensoren ons kunnen helpen om de ziekte van Parkinson en de progressie van deze ziekte te meten. Ons uiteindelijke doel is om de levenskwaliteit van mensen met Parkinson te verbeteren.<br /><br />Het unieke van ons onderzoek is dat deelnemers als gelijkwaardige partners een bijdrage kunnen leveren, zowel bij het volgen en beheersen van de ziekte, als bij het onderzoek zelf.<br /><br />We zijn op zoek naar vrijwilligers voor dit onderzoek. Als u ouder bent dan achttien, willen we u graag uitnodigen voor het onderzoek, ongeacht of u de ziekte van Parkinson hebt.  U hoeft geen Parkinson te hebben om aan dit onderzoek mee te doen; u kunt lid worden van de &quot;controlegroep&quot;, om ons een beter inzicht te geven in de verschillen tussen mensen met Parkinson en mensen zonder Parkinson.</p>
<p></p>

</body>
</html>