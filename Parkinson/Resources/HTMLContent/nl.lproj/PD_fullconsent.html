<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta http-equiv="Content-Type" content="text/html; charset=utf-8" />
<meta name="viewport" content="width=device-width, initial-scale=1.0" />
<meta name = "format-detection" content = "telephone=no">
<title>Toestemmingsdocumenten</title>


<body>


<p align="center"><strong>INFORMATIE OVER HET ONDERZOEK EN TOESTEMMING</strong></p>
<p><strong> </strong></p>
<p><strong>TITEL:</strong> <strong>mPower</strong> (Mobile Parkinson Observatory for Worldwide, Evidenced-based Research)</p><br /><p><strong>PROTOCOLNUMMER:</strong> 201410711<br /> WIRB<sup>®</sup>-protocol 20141369</p><br /><p><strong>SPONSOR:</strong> Sage Bionetworks</p>
<p><strong>ONDERZOEKER:</strong><div style="padding-left:40px;">Stephen H. Friend, MD, PhD<br /> 1100 Fairview Ave. North<br /> Seattle, Washington 98109-4433<br /> Verenigde Staten</div>
<p><strong>TELEFOONNUMMER(S) VOOR HET ONDERZOEK:</strong><br /><p style="padding-left:40px;">Stephen H. Friend, MD, PhD (hoofdonderzoeker)<br /> Andrew Trister, MD, PhD (medisch toezichthouder)<br /> <a href="tel:12066672129" style="white-space:nowrap;">+1 206-667-2129</a></p><br /><br /><p><strong>SAMENVATTING</strong></p>
<p>U wordt uitgenodigd om deel te nemen aan een onderzoek dat als doel heeft inzicht te krijgen in de verschillende symptomen van de ziekte van Parkinson. Dit onderzoek is bedoeld voor personen ouder dan achttien jaar met of zonder de ziekte van Parkinson. Uw deelname aan dit onderzoek is geheel vrijwillig.</p>
<p>Voor elk onderzoek waaraan u wilt deelnemen, moet u toestemming geven. Het doel van dit formulier is om u te helpen bij uw beslissing of u aan dit onderzoek wilt meewerken. Lees de informatie zorgvuldig door. Als u besluit om aan dit onderzoek deel te nemen, ontvangt u een kopie van dit ondertekende en gedateerde toestemmingsformulier. Als u eenmaal hebt besloten om deel te nemen, kunt u uw toestemming op elk moment intrekken en uw deelname op elk moment beëindigen.</p>
<p>We drukken u op het hart om pas aan het onderzoek deel te nemen als al uw vragen zijn beantwoord.</p>
<p>Deelname aan een onderzoek is niet hetzelfde als het ontvangen van medische zorg. Uw beslissing om aan het onderzoek deel te nemen of om van deelname af te zien, heeft geen gevolgen voor uw ziektekostenvergoeding.</p>
<p><strong>DOEL VAN HET ONDERZOEK</strong></p>
<p>Mensen met Parkinson kunnen zeer uiteenlopende en ernstige of minder ernstige symptomen vertonen die per dag verschillen. Deze verschillen zijn van invloed op de kwaliteit van leven en maken het lastig om de juiste behandeling te bepalen. Wij willen inzicht krijgen in de oorzaken van deze verschillende symptomen.</p>
<p>Nieuwe technologieën bieden mensen de mogelijkheid om hun gezondheid en symptomen in real time te registreren en bij te houden. In dit onderzoek worden de gezondheid en symptomen van een persoon gevolgd aan de hand van vragenlijsten en sensoren. Hierbij wordt gebruikgemaakt van een app voor mobiele telefoons en eventueel van draagbare apparaten.</p>
<p>Als u besluit om aan het onderzoek deel te nemen, moet u de onderzoeksapp downloaden op uw mobiele apparaat. Vervolgens krijgt u af en toe via uw mobiele telefoon een verzoek om vragen te beantwoorden en om enkele activiteiten uit te voeren. Deze vragen kunnen gaan over uw gezondheid, uw lichaamsbeweging, uw voedingspatroon, uw slaappatroon en uw medicijngebruik, maar er kunnen ook andere soorten vragen worden gesteld. De activiteiten bestaan uit enkele korte taken die u uitvoert terwijl u uw telefoon vasthoudt. U kunt bijvoorbeeld worden gevraagd om een bepaald aantal stappen te lopen, op het telefoonscherm te tikken of evenwichtsoefeningen te doen. Als u gemiddelde fysieke inspanning kunt verdragen, kunnen we u motivatieprikkels sturen om u te stimuleren actief te blijven. Uw onderzoeksgegevens bestaan uit uw antwoorden op vragenlijsten en de metingen die met uw telefoon worden geregistreerd wanneer u een activiteit uitvoert. </p>
<p>Uw gegevens (zonder uw naam) worden toegevoegd aan de gegevens van andere deelnemers aan het onderzoek en worden door het onderzoeksteam geanalyseerd. Als u daarvoor kiest, kunnen uw onderzoeksgegevens (zonder uw contactgegevens) ook ten behoeve van dit onderzoek en eventueel toekomstig onderzoek ter beschikking worden gesteld aan andere bevoegde onderzoekers. U krijgt een unieke account waarmee u uw eigen gegevens kunt bekijken.  </p>
<p><strong>Hoelang duurt mijn deelname aan het onderzoek?</strong><br /> We verwachten dat dit onderzoek ongeveer zes maanden zal duren. U kunt de app echter nog jaren op uw telefoon laten staan en u kunt de app blijven gebruiken om uw symptomen bij te houden en uw gegevens door te nemen. </p>
<p><strong>Hoeveel mensen nemen aan dit onderzoek deel?</strong><br /> We verwachten dat er 20.000 mensen aan het onderzoek zullen deelnemen.</p>
<p><strong>PROCEDURES</strong></p>
<p><strong>Wat vragen wij van u?</strong><br /> Als u besluit om aan het onderzoek deel te nemen, moet u de gratis onderzoeksapp downloaden op uw mobiele apparaat, een account aanmaken en bevestigen dat u aan dit onderzoek wilt deelnemen. Vervolgens krijgt u af en toe het verzoek om vragen te beantwoorden en/of om enkele activiteiten op uw mobiele telefoon uit te voeren. Uw onderzoeksgegevens bestaan uit uw antwoorden op vragenlijsten, gegevens van uw activiteiten, en metingen van de telefoon zelf. <ul style="padding-left:25px;"><li><strong>Registratie voor het onderzoek:  </strong>U volgt de aanwijzingen in de app om een account aan te maken en om te bevestigen dat u aan dit onderzoek wilt deelnemen. U wordt door middel van een online procedure gevraagd uw toestemming te geven, waarbij wordt uitgelegd wat de risico's en voordelen van het gebruik van de app zijn. Tijdens de registratie wordt u onder andere gevraagd om uw naam, e-mailadres en andere algemene informatie over uzelf te verstrekken, zodat wij kunnen controleren of u voor deelname in aanmerking komt. U kunt het registratieproces op elk moment annuleren.</li>
    <li><strong>Vragenlijsten over uw gezondheid</strong>: We stellen u regelmatig vragen over uzelf, uw medische achtergrond, uw huidige gezondheidstoestand en eventuele symptomen om zo veranderingen bij te houden. Als u een vraag niet wilt beantwoorden, kunt u die vraag gewoon overslaan.  </li>
    <li><strong>Activiteiten</strong>: We vragen u elke dag om bepaalde taken uit te voeren terwijl u uw mobiele telefoon vasthoudt of gebruikt. De gegevens die daarbij met de sensoren in uw telefoon worden geregistreerd, worden rechtstreeks naar ons verzonden. Voorbeelden van deze activiteiten zijn:</li><ul style="padding-left:15px;"><li>Tien tot twintig seconden lang "aaah" zeggen in de microfoon van uw telefoon, zodat we eventuele veranderingen in uw stem kunnen registreren.</li>
      <li>Met de telefoon in uw hand een paar stappen naar voren lopen en vervolgens een paar stappen naar achteren lopen, om uw houding en stabiliteit te beoordelen.   </li>
      <li>Op een bepaalde manier op het scherm van de telefoon tikken, om uw reactietijd en behendigheid te testen. Daarnaast kunt u worden gevraagd toestemming te geven voor het meesturen van gegevens die afkomstig zijn van bepaalde fitnessapparaten (zoals de Nike FuelBand of Jawbone Up, als u die gebruikt).   </li></ul> </ul>
    
    
    


<p>Via berichten op uw telefoon wordt u gevraagd om deze activiteiten uit te voeren en om deze vragenlijsten in te vullen. U kunt dit doen op het moment dat het u uitkomt en u kunt zelf beslissen aan welke onderdelen van het onderzoek u wilt meedoen. Per dag zult u ongeveer twintig minuten kwijt zijn aan dit onderzoek. Via de instellingen van de app kunt u het versturen van gegevens altijd in- of uitschakelen. Het kan zijn dat we af en toe opnieuw contact met u opnemen om u te vragen naar uw mening over de app en de vragen die in het onderzoek worden gesteld.</p>
<p></p>
<p><strong>Wat doen we met uw gegevens?</strong> <ul style="padding-left:25px;"><li><strong>Verwerking van gegevens</strong>: Uw gegevens worden elektronisch verwerkt. Uw accountgegevens (naam, e-mailadres, contactgegevens, enzovoort) worden gescheiden van uw onderzoeksgegevens (uw antwoorden op vragenlijsten en de activiteitenmetingen van de telefoon zelf). We combineren uw gecodeerde onderzoeksgegevens (zonder uw naam) met de gegevens van andere deelnemers aan het onderzoek. De gecombineerde gegevens worden elektronisch overgebracht naar Synapse (synapse.org), het computergestuurde onderzoeksplatform van Sage Bionetworks, om daar te worden opgeslagen en geanalyseerd.</li>
	<li><strong>Gebruik in onderzoek</strong>: Het onderzoeksteam analyseert de gecombineerde gegevens en maakt zijn bevindingen kenbaar via een blog of via wetenschappelijke publicaties. Uw onderzoeksgegevens (zonder uw contactgegevens) kunnen ook worden gebruikt door andere onderzoekers en voor andere onderzoeksdoeleinden; dit gebeurt echter alleen als u hiervoor expliciet toestemming hebt gegeven. De hoofdonderzoeker en de sponsor hebben geen controle over de manier waarop de gedeelde onderzoeksgegevens eventueel in de toekomst zullen worden gebruikt.</li></ul></p>
<p><strong>RISICO'S EN ONGEMAKKEN</strong></p>
<p>Elk onderzoek kan risico's en ongemakken met zich meebrengen. Het is belangrijk dat u daar rekening mee houdt.</p><ul style="padding-left:25px;"><li>Dit is geen behandelingsonderzoek en we verwachten niet dat deelname aan het onderzoek medische bijwerkingen zal hebben.      </li>
    <li>Sommige vragen kunnen voor u ongemakkelijk zijn. U bent helemaal vrij om te beslissen welke gegevens u wilt verstrekken en om vragen over te slaan die u niet wilt beantwoorden.      </li>
    <li>Houd er rekening mee dat andere mensen de onderzoeksberichten en/of -herinneringen op uw telefoon kunnen zien en daardoor weten dat u aan dit onderzoek deelneemt. Dit kan voor sommige mensen een onprettig idee zijn.  </li>
    <li>Denk aan uw veiligheid. Net zoals u geen sms-berichten tijdens het autorijden zou versturen, moet u geen activiteiten voor het onderzoek uitvoeren terwijl u aan het rijden bent. Wacht tot u ergens veilig kunt parkeren en voer dan pas de activiteit uit.</li>
    <li>Ondanks dat we er alles aan doen om uw gegevens te beschermen, is er altijd een kleine kans op verlies van privacy. Deze kans is echter klein, omdat we uw persoonlijke gegevens (de gegevens aan de hand waarvan uw identiteit <u>rechtstreeks</u> kan worden afgeleid, zoals uw naam of telefoonnummer) gescheiden houden van de onderzoeksgegevens. Zelfs na verwijdering van deze gegevens kunnen experts op het gebied van heridentificatie de anonimisering mogelijk ongedaan maken en/of proberen om de identiteit van een persoon te herleiden als er voldoende gegevens over hem of haar uit andere bronnen voorhanden zijn.  </li>
    <li>Het is mogelijk dat gegevens per ongeluk openbaar worden als gevolg van gegevensinbreuk, bijvoorbeeld door hacking of andere activiteiten die buiten de procedures vallen die in verband met het onderzoek zijn goedgekeurd. In een dergelijke situatie kan er misbruik van uw gegevens worden gemaakt of kunnen uw gegevens worden gebruikt voor doeleinden waarvoor u geen toestemming hebt gegeven. </li>
  <li>De verzending van de gegevens die voor dit onderzoek worden verzameld, kan meetellen voor een eventuele datalimiet die voor het abonnement van uw mobiele telefoon geldt. In de toepassingsinstellingen kunt u opgeven dat voor de verzending van deze gegevens alleen een Wi-Fi-verbinding mag worden gebruikt, zodat de verzending minimale gevolgen heeft voor de datalimiet van uw abonnement. </li>
    <li>Deelname aan dit onderzoek kan risico's met zich meebrengen die op dit moment nog niet bekend zijn. Zodra er nieuwe informatie bekend wordt die van invloed zou kunnen zijn op uw besluit om aan dit onderzoek deel te nemen, wordt u daarover ingelicht.</li></ul><p><strong>POTENTIËLE VOORDELEN</strong></p>
<p>Het doel van dit onderzoek is om kennis op te doen die voor onze samenleving nuttig kan zijn. Het belangrijkste doel is om na te gaan hoe we patiënten en hun gezinnen meer inzicht in de ziekte kunnen geven en hoe we hen kunnen helpen om beter met de ziekte om te gaan. De inzichten die we door de analyse van de onderzoeksgegevens opdoen, maken we bekend via de speciale onderzoekswebsite, via blogs en/of via onderzoekspublicaties. Het is echter mogelijk dat deze inzichten niet direct relevant voor u zijn. We kunnen niet garanderen dat dit onderzoek directe voordelen voor u persoonlijk zal hebben. U kunt echter wel uw gezondheid in de gaten houden en uw gegevens exporteren om deze te delen met uw arts of met iemand anders.</p>
<p><strong>BETALING</strong></p>
<p>U ontvangt geen vergoeding voor deelname aan dit onderzoek.</p>
<p><strong>KOSTEN</strong></p>
<p>Er zijn voor u geen kosten verbonden aan het onderzoek, afgezien van eventuele telefoonkosten (afhankelijk van uw mobiele-telefoonabonnement).</p>
<p><strong>ALTERNATIEVEN</strong></p>
<p>Aangezien tijdens dit onderzoek geen medische behandelingen worden geboden, zijn er geen alternatieve therapieën. Het enige alternatief is om niet deel te nemen.</p>
<p><strong>TOESTEMMING VOOR GEBRUIK EN DELEN VAN INFORMATIE VOOR ONDERZOEKSDOELEINDEN</strong></p>
<p>Informatie over uzelf en uw gezondheid is persoonlijk en privé. Daarom kan dergelijke informatie over het algemeen niet in een onderzoek worden gebruikt zonder dat u daarvoor schriftelijk uw toestemming hebt gegeven. Door dit toestemmingsformulier te ondertekenen, geeft u ons die toestemming. U bent niet verplicht om dit formulier te ondertekenen. Als u het formulier niet ondertekent, kunt u echter niet deelnemen aan dit onderzoek.</p>
<p><strong>Welke persoonlijke gegevens worden gebruikt of gedeeld</strong><strong>?</strong> De informatie over uw gezondheid die in verband met dit onderzoek kan worden gebruikt of gedeeld, kan onder andere bestaan uit uw lengte, gewicht, geslacht, leeftijd, etniciteit/ras, medische achtergrond, antwoorden op onderzoeksvragen, en gezondheidsgegevens die kunnen worden afgeleid van de gegevens die met de sensoren in uw mobiele telefoon worden geregistreerd. Uw accountgegevens, uw onderzoeksgegevens en het ondertekende toestemmingsformulier kunnen ook worden ingezien en/of gekopieerd door specifieke medewerkers die toezicht houden op de naleving van de regelgeving en kwaliteitsborging. </p>
<p><strong>Wie mag mijn gegevens gebruiken en delen? </strong>De sponsor, de onderzoekers, de coördinatoren en de medewerkers van het onderzoek mogen uw persoonlijke gegevens gebruiken en delen om het hiervoor beschreven onderzoek uit te voeren of om aan wettelijke bepalingen te voldoen (bijvoorbeeld om mogelijk letsel aan uzelf of anderen te voorkomen). </p>
<p><strong>Wie mag de informatie ontvangen of gebruiken?</strong>De partijen die in de vorige alinea zijn genoemd, kunnen uw gezondheidsinformatie, voorzover zij daartoe wettelijk zijn verplicht, delen met:</p><ul style="padding-left:25px;"><li>Het Amerikaanse Rijksinstituut voor de Volksgezondheid (National Institute of Health), het Amerikaanse Nationale Kankerinstituut (National Cancer Institute), het Amerikaanse Bureau voor de Bescherming van onderzoekspersonen (Office for Human Research Protection), de Amerikaanse Voedsel- en geneesmiddelenautoriteit (Food and Drug Administration) en eventueel andere bureaus;    </li>
    <li>Overheidsinstellingen in andere landen; </li>
    <li>De Western Institutional Review Board<sup>®</sup> (WIRB<sup>®</sup>) of een andere toetsingscommissie of vergelijkbare instelling die toezicht houdt op de veiligheid, effectiviteit en uitvoering van het onderzoek;</li>
    <li>Andere instanties, voor zover de wet dit verlangt.</li></ul><p><strong>Wanneer vervalt mijn toestemming?</strong>Uw toestemming voor het gebruik en/of het delen van uw gezondheidsinformatie komt te vervallen op het moment dat u zich terugtrekt uit het onderzoek of op de datum van 31 december 2060.</p>
<p>Als u besluit om u uit het onderzoek terug te trekken, worden er geen onderzoeksgegevens meer over u verzameld. Aan het einde van de onderzoeksperiode stoppen we met het verzamelen van onderzoeksgegevens, zelfs als de app nog op uw telefoon staat en u de app blijft gebruiken. Als u bereid bent om daarna aan een ander onderzoek deel te nemen, zullen we u vragen een toestemmingsformulier zoals dit te ondertekenen waarin de risico's en voordelen van dat andere onderzoek worden toegelicht.</p>
<p><strong>VERTROUWELIJKHEID</strong><br /> Wij stellen alles in het werk om uw gegevens te beschermen en om uw identiteit zo vertrouwelijk mogelijk te houden. Volledige vertrouwelijkheid kan echter niet worden gegarandeerd. Behalve wanneer dit wettelijk verplicht is, wordt u niet met naam of een andere directe persoonlijke aanduiding vermeld. De gegevens die via de app worden verzameld, worden op de smartphone gecodeerd en via Amazon Web Cloud Services op elektronische wijze overgebracht naar het Synapse-platform om daar veilig te worden opgeslagen en geanalyseerd. Uw contactgegevens, waaronder uw naam en e-mailadres, worden gescheiden van de onderzoeksgegevens bewaard. Uw naam wordt in alle onderzoeksgegevens vervangen door een willekeurige numerieke code. Het is niet mogelijk om aan de hand van deze code uw identiteit vast te stellen. Informatie over de code wordt opgeslagen in een beveiligd systeem.  </p>
<p>We verschaffen ons GEEN toegang tot uw persoonlijke contactpersonen, andere toepassingen, de inhoud van uw sms- of e-mailberichten of de lijst met door u bezochte websites. UW CONTACTGEGEVENS WORDEN NOOIT DOOR ONS TER BESCHIKKING GESTELD AAN ANDEREN.</p>
<p><strong>SCHADEVERGOEDING VOOR LETSEL</strong><br /> BIJ DEELNAME AAN DIT ONDERZOEK KRIJGEN DE DEELNEMERS GEEN VERGOEDING, GEZONDHEIDSZORG OF MEDISCHE ZORG.</p>
<p>Als u gewond raakt als rechtstreeks gevolg van uw deelname aan dit onderzoek, zullen de hoofdonderzoeker of de medisch toezichthouder en de onderzoeksmedewerkers u helpen bij het krijgen van passende medische hulp. De kosten van deze hulp zullen in rekening wordt gebracht bij uw ziektekostenverzekeraar. Afhankelijk van uw ziektekostenpolis kan wel een eigen bijdrage of eigen risico gelden.</p>
<p>Als de zorgkosten voor dergelijk letsel niet door uw ziektekostenverzekering worden vergoed, moet u deze kosten mogelijk zelf betalen. De sponsor vergoedt in de regel geen kosten die niet door uw ziektekostenverzekering worden gedekt. De sponsor van het onderzoek doet in de regel geen betalingen.</p>
<p><strong>VRIJWILLIGE DEELNAME EN TERUGTREKKING</strong> <br />Uw deelname aan dit onderzoek is vrijwillig. U bent niet verplicht om dit toestemmingsformulier te ondertekenen. Als u het formulier niet ondertekent, kunt u echter niet deelnemen aan dit onderzoek. U kunt zelf bepalen of u aan het onderzoek wilt deelnemen en u kunt het onderzoek op elk moment afbreken. Met uw besluit riskeert u geen boete of korting op vergoedingen waarop u recht hebt. <ul style="padding-left:25px;"><li>U hoeft zich niet verplicht te voelen om aan dit onderzoek deel te nemen.</li>
	<li>Al uw vragen moeten volgens u duidelijk en naar tevredenheid zijn beantwoord.</li>
    <li>U hebt het recht om een kopie van al uw onderzoeksgegevens te downloaden of anderszins te verkrijgen.   </li>
    <li>Uw instemming voor deelname aan het onderzoek betekent niet dat u afstand doet van uw wettelijke rechten.   </li></ul></p>
    
<p>Als u zich wilt terugtrekken uit dit onderzoek, neemt u contact op met de hoofdonderzoeker, Dr. Stephen Friend. Stuur hiervoor een e-mail naar <a href="mailto:PDApp@sagebase.org">PDApp@sagebase.org</a> of bel naar <a href="tel:12066672129" style="white-space:nowrap;">+1 206-667-2129</a>.</p>
<p>Hoewel u zich op elk moment kunt terugtrekken uit het onderzoek, is het niet mogelijk om gecodeerde onderzoeksgegevens die al zijn gedistribueerd, te laten verwijderen uit het onderzoek. Als u zich terugtrekt uit het onderzoek, stoppen we met het verzamelen van nieuwe gegevens. De gecodeerde gegevens die al door u zijn aangeleverd, kunnen niet worden vernietigd of verwijderd.</p>
<p>De hoofdonderzoeker of de sponsor van het onderzoek kan ook op elk moment om welke reden dan ook besluiten om uw deelname aan het onderzoek zonder uw toestemming te beëindigen. Hiertoe kan bijvoorbeeld worden besloten als dit in uw eigen belang is, als u na wijzigingen in het onderzoek niet langer aan het onderzoek wilt deelnemen of als het onderzoek wordt stopgezet.</p>
<p><strong>GEBRUIK VAN GEGEVENS VOOR TOEKOMSTIG ONDERZOEK</strong><br /> Bij dit onderzoek kunt u aangeven dat uw gecodeerde onderzoeksgegevens ook ten behoeve van toekomstig onderzoek mogen worden gedeeld met andere onderzoekers, waar dan ook ter wereld, voor gebruik in dit onderzoek en daarbuiten.  <br /> Als u ervoor kiest om uw gegevens breed te delen, </p>
<p>worden uw gecodeerde gegevens (zonder uw contactgegevens) toegevoegd aan een gedeelde gegevensset op Synapse. Deze gedeelde gegevensset wordt ter beschikking gesteld aan bevoegde onderzoekers die zich op Synapse hebben geregistreerd en die hebben verklaard dat zij de gegevens op een ethisch verantwoorde manier zullen gebruiken, dat zij geen misbruik van de gegevens zullen maken en dat zij geen pogingen zullen ondernemen om uw identiteit te achterhalen of contact met u op te nemen, tenzij u hiervoor toestemming hebt gegeven. Deze gedeelde gegevensset van het onderzoek bevat geen namen of contactgegevens. Onderzoekers hebben wel toegang tot de gedeelde onderzoeksgegevens, maar kunnen de gegevens niet op een eenvoudige manier koppelen aan de identiteit van de deelnemers. De hoofdonderzoeker en de sponsor hebben geen controle over de manier waarop de gedeelde onderzoeksgegevens eventueel in de toekomst door andere onderzoekers zullen worden gebruikt.</p>

<p><strong>FINANCIERING VAN HET ONDERZOEK</strong><br /> De sponsor is Sage Bionetworks (<a href="http://sagebase.org/">http://sagebase.org/</a>), met een bijdrage van de Robert Wood Johnson Foundation.</p>
<p><strong>VRAGEN</strong><br /> Neem in de volgende gevallen contact op met Dr. Andrew Trister (via e-mail op <a href="mailto:PDApp@sagebase.org">PDApp@sagebase.org</a> of telefonisch op <a href="tel:12066672129" style="white-space:nowrap;">+1 206-667-2129</a>):</p><ul style="padding-left:25px;"><li>Als u vragen hebt over dit onderzoek of uw rol hierin;</li>
	<li>Als u vragen, opmerkingen of klachten hebt over het onderzoek, de procedures, de risico's en voordelen of alternatieve behandelingen.</li></ul><p>U dient ook via e-mail contact op te nemen met Dr. Stephen Friend op <a href="mailto:PDApp@sagebase.org">PDApp@sagebase.org</a> als u van mening bent dat een onderdeel van dit onderzoek schadelijk voor u is geweest.</p>
<p>Onafhankelijke contactpersoon: Als u niet tevreden bent over de manier waarop dit onderzoek wordt uitgevoerd, of als u vragen, bedenkingen of klachten heeft over het onderzoek of over uw rechten als deelnemer, neemt u contact op met de Western Institutional Review Board (WIRB), waar u kunt praten met iemand die niet bij het onderzoek betrokken is.</p>
<p>Western Institutional Review Board<sup>®</sup> (WIRB<sup>®</sup>)<br /> 1019 39th Avenue SE Suite 120<br /> Puyallup, WA 98374-2115, Verenigde Staten<br /> Telefoon: +1 800-562-4789 of +1 360-252-2500<br /> E-mail: Help@wirb.com.<br /></p>
<p>De WIRB houdt zich bezig met de onafhankelijke beoordeling van onderzoeken.</p>
<p>De WIRB kan geen antwoord geven op vragen die specifiek op dit onderzoek betrekking hebben, zoals vragen over het tijdstip van een afspraak. U kunt echter contact met de WIRB opnemen als de medewerkers van het onderzoek niet bereikbaar zijn of als u wilt praten met iemand die niet bij het onderzoek betrokken is.</p>
<p><strong>TOESTEMMING</strong><br /> Ik heb de informatie over dit onderzoek gelezen (of de informatie is aan mij voorgelezen). Al mijn vragen over het onderzoek en mijn rol daarin zijn beantwoord. Ik geef vrijwillig toestemming om aan dit onderzoek deel te nemen en ik geef toestemming om mijn naamloze, gecodeerde gegevens voor onderzoeksdoeleinden op te slaan in een of meer elektronische databases. Mijn gegevens mogen worden gedeeld volgens de instelling die ik heb opgegeven in het voorkeurenvenster van de app.</p>
<p>Door ondertekening van dit toestemmingsformulier doe ik geen afstand van mijn wettelijke rechten.</p>
<p>MET UW HANDTEKENING BEVESTIGT U DAT U DE BOVENSTAANDE INFORMATIE HEBT GELEZEN EN BEGRIJPT EN DAT U OP BASIS VAN DE VERSTREKTE INFORMATIE HEBT BESLOTEN OM DEEL TE NEMEN. U ONTVANGT VIA E-MAIL EEN KOPIE VAN DIT FORMULIER.</body>
</head>